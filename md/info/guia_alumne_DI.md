## 1. Presentació del mòdul

El mòdul de Desenvolupament d'Interfícies pertany al 2on curs del CFGS de Desenvolupament d'Aplicacions Multiplataforma, i contribueix a aquirir diverses de les unitats de competència que s'hi estableixen al Catàleg Nacional de Qualificacions Professionals.

Segons el RD del títol, la formació en aquest mòdul contribueix a assolir els següents objectius del mòdul:

- e) Seleccionar i emprar llenguatges, eines i llibreries, interpretant-ne les
especificacions per desenvolupar aplicacions multiplataforma amb accés a bases de
dades.

- f) Gestionar la informació emmagatzemada, planificant i implementant sistemes de
formularis i informes per desenvolupar aplicacions de gestió.  

- g) Seleccionar i utilitzar eines específiques, llenguatges i llibreries, avaluant
les possibilitats i seguint un manual d'estil, per manipular i integrar en aplicacions
multiplataforma continguts gràfics i components multimèdia.  

- h) Emprar eines de desenvolupament, llenguatges i components visuals, seguint
les especificacions i verificant interactivitat i usabilitat, per desenvolupar interfícies
gràfics dusuari en aplicacions multiplataforma.  

- k) Valorar i emprar eines específiques, atenent l'estructura dels
continguts, per crear ajudes generals i sensibles al context.

- l) Valorar i emprar eines específiques, atenent l'estructura dels
continguts, per crear tutorials, manuals d'usuari i altres documents associats a
una aplicació.  

- m) Seleccionar i emprar tècniques i eines, avaluant la utilitat dels
assistents d'instal·lació generats, per empaquetar aplicacions.  

- r) Verificar els components programari desenvolupats, analitzant les especificacions,
per completar un pla de proves.  

- s) Establir procediments, verificant-ne la funcionalitat, per desplegar i distribuir
aplicacions.  

- w) Identificar els canvis tecnològics, organitzatius, econòmics i laborals en el seu
activitat, analitzant-ne les implicacions en l'àmbit de treball, per mantenir l'esperit
innovació.  

## 2. Objectius. Resultats d'aprenentatge

D'acord amb la normativa, els resultats d'aprenentatge del mòdul de Desenvolupament d'Interfícies són:

1. Genera interfícies gràfiques d'usuari mitjançant editors visuals utilitzant les
funcionalitats de l'editor i adaptant el codi generat.  
2. Genera interfícies gràfiques d'usuari basades en XML utilitzant eines
específiques i adaptant el document XML generat.  
3. Crea components visuals valorant i emprant eines específiques.  
4. Dissenya interfícies gràfiques identificant i aplicant criteris d'usabilitat.
5. Crea informes avaluant i utilitzant eines gràfiques.  
6. Documenta aplicacions seleccionant i utilitzant eines específiques.  
7. Prepara aplicacions per a la seva distribució avaluant i utilitzant eines
específiques.  
8. Avalua el funcionament d'aplicacions dissenyant i executant proves.  

## 3. Continguts del mòdul. Unitats didàctiques

Els continguts del mòdul s'organitzen de la seguent forma:

- **UD 1. Programació amb Python.**  
- **UD 2. Introducció a les interfícies gràfiques.**
- **UD 3. Generació d’interfícies amb Flet**
- **UD 4. Generació d’interfícies amb PySide6**
- **UD 5. Elaboració d’informes.**
- **UD 6. Documentació d'aplicaciones.**
- **UD 7. Proves, distribució e implantació d'aplicacions.**

## 4. Temporalització de continguts

La temporalització de continguts prevista serà la següemt:

| Trimestre 1 | Trimestre 2          |
| ----------- | -------------------- |
| Unitats 1-3 | Unitats 4-7          |

## 5. Aspectes metodològics

### 5.1. Material Didàctic

El material didàctic del mòdul pot ressumir-se en el següent:

* Apunts proporcionats pel professor en format web.
* Textos d'ampliació i enllaços a articles i documentació oficial relacionats amb cada unitat.
* Pràctiques i exercicis resolts per reforçar el que s'ha exposat als apunts.

Tot aquest material s'oferirà a través de l'aula virtual durant el desenvolupament de cada unitat.

A més, dins l'aula virtual, disposarem d'un fòrum general per comentar aspectes globals del mòdul, i un fòrum per cada unitat didàctica, per tal de resoldre dubtes i tractar aspectes relacionats amb la unitat.

### 5.2. Programari

El programari a utilitzar serà principalment lliure, i es donaran instruccions en cada unitat per a la seua descàrrega i instal·lació. A grans trets, el programari a utilitzar serà:

* **Sistema operatiu d'elecció pròpia.** Com a sistema operatiu de base a l'aula fem servir Linux Mint, tot i que per al modul, però l'alumne pot utilitzar qualsevol altre sistema operatiu, ja que tot el programari amb què treballarem és multiplataforma.
* **Visual Studio Code** com a editor de codi, que suporta diferents llenguatges, i és bastant ampliable amb extensions. Tot i que serà l'editor de referència, es pot fer ús de PyCharm, Eclipse, InteliJ o qualsevol altre editor/IDE.
* **Python3**, com a llenguatge de programació,
* **PySide6 (Qt + Python3)** com a framework per a aplicacions amb interfície d'usuari multiplataforma per a aplicacions d'escriptori.
* **Flet (Flutter + Python3)**, com a framework per a aplicacions multiplataforma amb interfície d'usuari per a mòbil, web o escriptori.
* **Llibreries python**, altres llibreries de Python3 per a generar documentació, informes, proves o construcció dels binaris.

### 5.3. Eines web i col·laboratives

A banda del programari esmentat anteriorment, també s'utilitzaran el següent portals web i plataformes de treball col·laboratiu:

* **Portal Aules**: Com a aula virtual, i que articularà el funcionament del mòdul. Serà aci on s'ubiquen els diferents recursos, fòrums, etc.
* **Github**: En alguns projectes en grup, serà de gran ajuda treballar amb sistemes de control de versions distribuits, com *Github* o *Gitlab*, de manera que puguen realitzar desenvolupaments de forma col·laborativa. Podeu optar per fer l'entrega de treballs a través del vostre repositori Github.

### 5.4. Metodologia

Per a aquest curs, tant en modalitat presencial com semipresencial, anem a buscar una forma el més pràctica possible d'abordar les classes. 
 
Segons aquestes premisses, la metodología utilitzada al mòdul es regirà per les següents pautes:

* En iniciar cada unitat didàtica es realitzarà una presentació inicial d'aquesta, dels conceptes bàsics, i de què sereu capaços de fer en finalitzar-la.
* Disposareu de material per a la seua lectura comprensiva i estudi, així com de documentació addicional que es considere interessant,
* Disposareu d'exercicis i pràctiques que acompanyen la teoría de la unitat i que ens ajudaran a entendre els conceptes de la unitat, fonamentant-se en coneixements previs, facilitant així l'aprenentatge per descobriment, significatiu i deductiu.
* Les session a l'aula tindran un caràcter fonamentalment pràctic, i s'aprofitaran exemples i casos pràctics per exposar els principals conceptes.
* Es fomentarà la realització de projectes i treballs en equip, simulant el treball real en una empresa, on cadascú tindrà un paper ben definit dins el grup. (sols per a presencial, en el cas de semipresencial, el treball serà individual).

## 6. Avaluació

L'avaluació serà continuada, i consistirà en el seguiment del treball que aneu realitzant. Cada unitat tindrà una qualificació, fruit del treball de activitats i pràctiques entregables.

En finalitzar cada avaluació hi haurà també una prova de validació de coneixements, que caldrà aprovar per considerar vàlida la qualificació de l'avaluació contunuada. La nota final serà la nota ponderada de la qualificació del les diferents unitats, en funció del temps invertit en cadascuna, i el pes considerat per a cada tasca. Es perd el dret a l'avaluació continuada en faltar a més d'un 15% de les classes. En este cas, la nota vindrà donada al 100% per la nota de la prova corresponent.

En cas de no superar l'avaluació, es tindrà dret a una convocatòria en període extraordinari.

Per a la correcció de les pràctiques i projectes s'utilitzarà la rúbrica [disponible a la documentació](../info/qualificacio/rubrica.md).